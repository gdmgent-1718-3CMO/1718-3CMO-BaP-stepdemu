---
# layout: vertical
permalink: producten/lidkaarten
published: true
title: Lidkaarten
---

# Lidkaarten

## Inleiding

In de hondenschool zijn verschillende soorten lidkaarten in gebruik om de orde te kunnen handhaven en een duidelijk overzicht te hebben van de leden. Alle kaarten zijn in het formaat 85mm op 55mm.

## Standaard lidkaart

De standaard lidkaart is voor een officieel lid van hondenschool De gehoorzame hond. Deze is daarom in de typische rode primaire kleur. 

De voorzijde is volledig aflopend in het rood met het beeldlogo in zijn witte variant aflopend aan de linkerzijde geplaatst. In de rechteronderhoek staat het woord 'lidkaart' in Baloo in het wit vermeld. Dit woord heeft een tekengrootte van 22pt en staat op 5mm van elke rand verwijderd.

De achterzijde van de lidkaart heeft aan de linkerzijde een aflopende rode balk, die de afmetingen 10mm op 61mm heeft (3mm afloop meegerekend). In het vrije gebied komen de gegevens van het lid en die van zijn trouwe viervoeter. Deze tekst valt binnen de marges van:
- boven: 5mm
- onder: 7mm
- links: 14mm
- rechts: 7mm

De naam van het lid wordt vermeld in een combinatie van Baloo met Avenir. Waarbij eerst de achternaam in Baloo komt, vervolgens de voornaam in Avenir Book. Beide staan in een tekengrootte van 12pt, met een regelafstand van 13pt en in een zwarte tekenkleur. De tekst in Avenir staat volledig in kapitalen.

Na de gegevens van het baasje, volgen die van de hond. De naam van de hond mag meer opvallen en wordt daarom in de typische rode tekenkleur geplaatst en in het Baloo font. Dit staat in een tekengrootte van 10pt en een regelafstand van 12pt.

De gewone gegevens van zowel baas als hond staan allemaal in Avenir Book, 9pt qua tekengrootte en 11pt qua regelafstand. Deze zijn in een zwarte tekenkleur.


<img class="kleurenlogo" src="{{ '/images/huisstijl_lidkaart01.png' | relative_url }}" alt="standaard lidkaart" height="300px">

## Kennismakingsles en gasttraining

De voorzijde van dit soort lidkaart is qua basis dezelfde als die van de standaard lidkaart. Enig verschil is dat de voorzijde in de secundaire blauwe kleur is, en dat het woord 'lidkaart' vervangen wordt door 'kennismakingsles' of 'gasttraining'. 

De achterzijde van zowel de kaart voor kennismakingsles, als die van gasttraining is ook qua basis gelijklopend met die van de standaard lidkaart. Hierbij wordt de rode balk vervangen door de blauwe. Op beide karten staat aan de achterzijde de gegevens van de hondenschool volgens exact dezelfde specificaties als de gewone lidkaart. Bij de kaart voor gasttraining staat onderaan als extra 'Mag 1x per maand door dezelfde persoon gebruikt worden' vermeld.

<img class="kleurenlogo" src="{{ '/images/huisstijl_lidkaart02.png' | relative_url }}" alt="kennismakingsles kaart" height="300px">
<img class="kleurenlogo" src="{{ '/images/huisstijl_lidkaart03.png' | relative_url }}" alt="gasttraining kaart" height="300px">
