---
# layout: vertical
permalink: producten/brochure
published: true
title: Brochure
---

# Brochure

## Inleiding

Om de hondenschool De gehoorzame hond goed te kunnen voorstellen en meer informatie te bieden aan (potentiële) leden, wordt er gebruik gemaakt van brochures. 

## Papier

Voor de brochures wordt altijd gewerkt met gesloten formaat 148,5mm in de breedte en 210mm in de hoogte (staand A5). Het open formaat is met andere woorden B 297mm op H 210mm. 

Voor de cover wordt gebruik gemaakt van houtvrij maco glanzend wit papier van /m2. Het binnenwerk wordt gedrukt op houtvrij maco glanzend wit papier van 135g/m2.

De volledige brochure wordt gedrukt in recto/verso quadri, op de cover na die recto quadri gedrukt is.

Voor de afwerking wordt de cover gerild. Wordt alles gevouwen en verzameld, 2 keer geniet in de rug en schoongesneden.

## Cover

De cover is enkel recto bedrukt en volledig aflopend in de primaire rode kleur. Het beeldlogo van de hond wordt aflopend op de voorzijde geplaatst in zijn witte versie. Hierbij zal de linkerkant van de hond doorlopen tot op de achterzijde van de cover. Aan de voorzijde wordt in de rechterbovenhoek de titel van de brochure geplaatst in het Baloo font, 10mm van elke rand van het papier vandaan. Op de achterzijde worden de algemene gegevens van de hondenschool geplaatst. Dit is op 100mm afstand van de onderste zijde van de rand. De tekst staat in het wit, in het Avenir font in het Heavy gewicht, korpsgrootte 9 punt en regelafstand 11 punt.

<img class="kleurenlogo" src="{{ '/images/huisstijl_brochure_cover.png' | relative_url }}" alt="cover brochure" height="300px">
<p class="center">Cover brochure, met de zwarte lijn als vouwlijn.</p>

## Paginanummering

De paginanummering van de brochure staat altijd in rode balkjes. Deze balken hebben een breedte van 18mm (3mm afloop meegerekend) en een hoogte van 7mm. 

Voor de nummering op de linkerpagina geldt: X-locatie 6mm en Y-locatie 200mm (bij een gecentreerd referentiepunt). De rechteronderhoek wordt afgebogen met 3mm. Doordat deze ene hoek gebogen wordt, past dit goed bij het Baloo lettertype dat ook werkt met de combinatie van gebogen en scherpe hoeken.

Voor de nummering op de rechterpagina geldt: X-locatie 290mm en Y-locatie 200mm (bij een gecentreerd referentiepunt). De linkerbovenhoek wordt afgebogen met 3mm.

De nummering zelf gebeurt in het Baloo lettertype in een witte kleur, in een tekengrootte van 10 punt. Op de linkerpagina wordt deze rechts uitgelijnd op 2,5mm van de rechterzijde van de balk en verticaal gecentreerd. Op de rechterpagina wordt deze links uitgelijnd op 2,5mm van de linkerzijde van de balk en opnieuw verticaal gecentreerd.

## Marges en afloopgebied

Omdat er gewerkt wordt met afbeeldingen en kleurvlakken die aflopend zijn, maken we gebruik van een afloopgebied van 3mm rondomrond. Op die manier zijn we zeker dat alles volledig en tot op de rand van het papier gedrukt wordt.

Voor het binnenwerk werken we met een marge van:
- Boven: 24mm
- Onder: 22mm
- Binnen: 22mm
- Buiten 22mm

## Typografie

### Titels

De titels uit de brochure zijn altijd de gecombinatie van Baloo met Avenir. Het eerste font dat hier gebruikt wordt is Baloo, in een tekengrootte van 20 punt en beginnende met een hoofdletter. Het is de bedoeling dat de tekst in het lettertype van Baloo maar één regel inneemt, en dat de volgende regel gebruikt wordt in Avenir. Hierbij is de regelafstand tussen beide lettertypes 26 punt. Avenir staat volledig in kapitalen, in het Book gewicht en ook in een tekengrootte van 20 punt.

Beide regels springen 6mm links in omdat ze voorafgegaand worden door een rode balk. Dit is in de primaire rode kleur. De balk is 3mm breed en 14mm hoog, op die manier is hij de afstand van de basislijn van Avenir tot de ascenderlijn van Baloo.

### Ondertitels

De ondertitels zijn allemaal in de primaire rode kleur en in het Baloo font. Deze staan in een tekengrootte van 12 punt en een regelafstand van 14 punt. 

### Ondertitels: groepen

Voor de ondertitels betreffende de verschillende klassen honden, is er een speciale ondertitel ontworpen. Deze is nog steeds in het Baloo font en in het rood, met enig verschil dat ze onderstreept zijn en ietwat groter zijn qua korps. De rode lijn heeft een lengte van 104mm, zodat hij over de volledige lengte van het tekstkader loopt. De lijn heeft een dikte van 2pt en is afgerond aan de uiteinden. De afstand van de basislijn tot de rode lijn bedraagt 2mm.

### Lopende tekst en highlights

De lopende tekst is in Avenir Book, in een tekengrootte van 12pt en met een regelafstand van 14 pt. De ruimte na elke alinea bedraagt 3mm. De tekst wordt altijd uitgevuld met de laatste regel links uitgelijnd.

Voor de highlights maken we gebruik van de secundaire blauwe kleur en het gewicht Black in het Avenir gamma. De overige specificaties blijven gelijk aan die van de lopende tekst.

### Opsomming

Opsommingen gebeuren altijd met een bol als opsommingsteken, in de primaire rode kleur.
- dit is een opsomming
- dit is ook een voorbeeld van een opsomming

### Genummerde lijst

Om een genummerde lijst wat interessanter en speelser te laten ogen, worden de nummers van deze lijst in de secundaire blauwe kleur geplaatst en in het gewicht Heavy. De bijhorende tekst blijft zoals de lopende tekst. Na elk nummer volgt een punt.

1. dit is een item van een genummerde lijst
2. dit is ook een voorbeeld van een lijst item

## Tabellen

In de brochure kan gebruik gemaakt worden van tabellen. Dit kan practisch en overzichtelijk ogen bij bijvoorbeeld de puntenverdeling voor de overgangsexamens naar een volgende klasse.

De koptekst van de tabel staat volledig in kapitalen in Avenir Heavy, dit in de secundaire blauwe kleur. De tekengrootte bedraagt 12pt, de regelafstand 14 pt. Deze koptekst wordt voorzien van een lijn boven en onderaan de tekst, in dezelfde kleur als de tekst, en lopend over de volledige breedte van de tabel. Deze lijnen zijn 1,5pt dik.

De tabel body heeft ook een tekengrootte van 12pt en een regelafstand van 14pt, maar is in een zwarte tekenkleur en in het gewicht Book. De rijlijnen van de body zijn ook zwart en hebben een dikte van 1pt. 

Wanneer de tabel gebruikt wordt voor de puntentelling weer te geven, worden de punten ook in het blauw geplaatst en blijft de rest van de body in de zwarte tekenkleur.

De tabel loopt altijd over eenzelfde breedte als die van het tekstkader.

<img class="kleurenlogo" src="{{ '/images/huisstijl_brochure_tabel.png' | relative_url }}" alt="tabel brochure" height="300px">
<p class="center">Voorbeeld van een tabel.</p>

## Afbeeldingen

Foto's van bestuur of insturcteurs worden altijd in een cirkel geplaatst. Andere foto's worden altijd aflopend geplaatst aan minimum 1 zijde. Wanneer er gewerkt wordt met een afloop aan één zijde, wordt de breedte of lengte van de foto afgestemd op die van het tekstkader.

<img class="kleurenlogo" src="{{ '/images/huisstijl_brochure_afb.png' | relative_url }}" alt="afbeeldingen brochure" height="300px">
<p class="center">Hier ziet u mooi voorbeeld van de verschillende soorten afbeeldingen.</p> 
<p class="center">U ziet onderaan ook een voorbeeld van paginanummering.</p>
