---
# layout: vertical
permalink: producten/stationary
published: true
title: Stationary
---

# Stationary

## Inleiding

Omdat connecties opbouwen en onderhouden van groot belang is, kan een goede stationary handig zijn. Vandaar dat er een vast visitekaartje, een nieuwsbrief en een enveloppe ontworpen is.

## Visitekaartje

De visitekaartjes zijn van standaard grootte, wat 85mm breed is en 55mm hoog. De voorzijde is volledig aflopend in de typische rode kleur die kenmerkend is voor De gehoorzame hond. Het beeldlogo is in zijn witte variant aflopend aan de linkerzijde geplaatst. In de rechteronderhoek staat de naam van de hondenschool en de ligging. 

Typografie 'de gehoorzame hond' voorzijde:
- in lettertype Baloo
- in kleine letters
- tekengrootte 14pt, regelafstand 17pt
- in witte tekenkleur

Typografie 'waarschoot' voorzijde:
- in lettertype Baloo
- in kleine letters
- tekengrootte 12pt, regelafstand 14pt
- in witte tekenkleur

<img class="kleurenlogo" src="{{ '/images/huisstijl_stationary_visite-front.png' | relative_url }}" alt="voorzijde visitekaartje" height="200px">

De achterzijde maakt gebruik van de witte ondergrond van het papier waarop gedrukt wordt als achtergrond. Verder wordt gebruik gemaakt van een vlak in de primaire rode kleur. Deze heeft een breedte van 55mm en een hoogte van 61mm (afloopgebied van 3mm meegerekend). De balk wordt aan de linkerzijde aflopend geplaatst op de X-locatie 24,5mm en de Y-locatie 27,5mm (bij een gecentreerd referentiepunt).

Voor de tekst en de plaatsing van het logo wordt gewerkt met volgende marges:
- boven en onder: 10mm
- links: 5mm
- rechts: 4mm

In het rode vlak plaatsen we de gegevens van de hondenschool in het Avenir font, in het Book gewicht. Voor wat contrast te creëren en de website beter te laten opvallen, wordt deze in het Black gewicht geplaatst. Alles staat in tekengrootte 12pt, met een regelafstand van 12pt en in een witte kleur. Dit wordt in de linker onderhoek uitgelijnd.

In de rechter bovenhoek wordt het volledige logo van de gehoorzame hond geplaatst, in zijn standaard versie in kleur. Deze heeft een breedte van 27mm en een hoogte van 16mm.

<img class="kleurenlogo" src="{{ '/images/huisstijl_stationary_visite-back.png' | relative_url }}" alt="achterzijde visitekaartje" height="200px">

## Nieuwsbrief

Wanneer er bij De gehoorzame hond een mededeling is, kan deze tot bij de mensen komen aan de hand van de fysieke nieuwsbrief. Deze is op A4 papier van 80 à 90g/m2.

Aan de linkerzijde staat een aflopend vlak in het primaire rood. Dit vlak heeft een breedte van 53mm en een hoogte van 303mm (afloopgebied van 3mm meegerekend). Hierbinnen staat het beeldlogo in zijn witte variant aflopend bovenaan. Onderaan worden de algemene gegevens van de hondenschool geplaatst, waarbij de naam in Baloo (tekengrootte 12pt) staat en de overige tekst in Avenir Book (tekengrootte 9pt, regelafstand 11pt). Het webadres wordt iets vetter geplaatst in het gewicht Black.

De informerende tekst valt binnen volgende marges:
- boven: 25mm
- onder: 22 mm
- links: 60mm
- rechts: 22mm

De hooftitel staat in de typische rode kleur, in het Baloo font met een tekengrootte van 24pt en een regelafstand van 29pt. Dit komt volledig in kapitalen te staan.

Tussentitels staan eveneens in het rood en in Baloo, maar met een tekengrootte van 12pt en een regelafstand van 14pt. Dit is niet in kapitalen, maar begint wel gewoon met een hoofdletter. Voor elke tussentitel wordt 5mm ruimte voorzien.

De lopende tekst staat in Avenir Book met een tekengrootte van 11pt en een regelafstand van 13pt. De tekst staat in een zwarte tekenkleur. Na elke alinea wordt minimum 3mm ruimte voorzien.

Wanneer er nood is aan een opsomming, is het opsommingsteken een rode bol.

Onderaan wordt het logo van de hondenschool geplaatst, voorafgaand van de tekst 'Uw de gehoorzame hond team'.

<img class="kleurenlogo" src="{{ '/images/huisstijl_stationary_nieuwsbrief.png' | relative_url }}" alt="nieuwsbrief voorbeeld" height="400px">

## Enveloppe C5/6

Brieven versturen van de hondenschool uit, kan gebeuren in de speciaal doorvoor ontworpen enveloppe in het formaat C5/6. Dit kan zowel met als zonder venster.

Aan de linkerzijde staat een aflopend vlak in het primaire rood. Dit vlak heeft een breedte van 62,5mm en een hoogte van 120mm (afloopgebied van 3mm meegerekend). Hierbinnen staat het beeldlogo in zijn witte variant aflopend bovenaan. Onderaan worden de algemene gegevens van de hondenschool geplaatst, waarbij de naam van de hondenschool en zijn locatie in Baloo (tekengrootte 12pt) staat en rechts uitgelijnd wordt. De overige tekst in Avenir Book (tekengrootte 10pt, regelafstand 12pt). Het webadres wordt iets vetter geplaatst in het gewicht Black.

De overige ruimte kan gebruikt worden om het adres van de begunstigde te noteren.

<img class="kleurenlogo" src="{{ '/images/huisstijl_stationary_enveloppe.png' | relative_url }}" alt="enveloppe" height="200px">